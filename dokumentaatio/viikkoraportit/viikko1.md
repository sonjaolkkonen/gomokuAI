# Viikko 1
Ensimmäisellä viikolla olen tutustunut kurssin yleisiin ohjeisiin sekä valinnut harjoitustyöni aiheen. Päädyin valitsemaan Gomoku-pelin, koska olen kiinnostunut tekoälyn hyödyntämisestä pelimaailmassa. Katsoin hiljattain myös tosi-tv -ohjelman, jossa pelattiin Gomokua tekoälyä vastaan, ja tämä vaikutti kiinnostavalta kokeilla toteuttaa myös itse. Myös `pygame`-kirjasto on minulle entuudestaan tuttu, sillä olen toteuttanut Sudokun tätä hyödyntäen. Kieleksi valitsin Pythonin, sillä tämä on minulle tutuin kieli.

Aiheen valinnan jälkeen tutustuin projektissa käytettävään minimax-algoritmiin sekä alpha-beta-karsintaan. Tällä viikolla oppimani asiat painottuivatkin vahvasti näiden algoritmien teoriaan, erityisesti alpha-beta-karsintaan, joka oli minulle entuudestaan tuntematon. Algoritmien teorian opiskelun lisäksi olen kerrannut yksikkötestausta. Tällä hetkellä ei ole vielä tullut vastaan erityisiä epäselvyyksiä/vaikeuksia, mutta eiköhän näitäkin tule eteen, kun pääsen aloittamaan itse ohjelman koodauksen.

Projektin repositorio on alustettu Githubiin ja se on rekisteröity myös oikealle kurssille Labtooliin. Lisäksi projektinhallinta on alustettu (poetry) ja ohjelman laajuuden määrittelevä [vaatimusmäärittely](https://github.com/sonjaolkkonen/gomokuAI/blob/main/dokumentaatio/vaatimusmaarittely.md) on lisätty repositorioon. Itse ohjelma ei ole vielä edistynyt tällä viikolla.

Seuraavaksi aloitan projektin ytimen eli tekoälyn kehityksen luultavasti min-max-algoritmilla sekä yksikkötestien tekemisen. Mikäli aikaa jää, aloitan myös käyttöliittymän tekemisen, tai ainakin sen suunnittelun. 

Käytin työhön tällä viikolla aikaa 5 tuntia. 
